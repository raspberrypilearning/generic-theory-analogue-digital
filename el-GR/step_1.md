### Αναλογικό και ψηφιακό

Πιθανότατα έχεις ακούσει τους όρους «αναλογικό» και «ψηφιακό» πριν, αλλά ίσως να μην έχεις καταλάβει τι ακριβώς σημαίνουν. Ένας εύκολος τρόπος να φανταστεί κανείς τη διαφορά μεταξύ αναλογικού και ψηφιακού είναι να σκεφτεί ένα τυπικό χειριστήριο - joystick σύγχρονων παιχνιδιών.

<a title="Από τον Evan-Amos (δική του δουλειά) [CC0], μέσω του Wikimedia Commons" href="https://commons.wikimedia.org/wiki/File%3AXbox-Duke-Controller.jpg"><img width="512" alt="Xbox-Duke-Controller" src="https://upload.wikimedia.org/wikipedia/commons/thumb/c/c5/Xbox-Duke-Controller.jpg/512px-Xbox-Duke-Controller.jpg"/></a>

Θα παρατήρησες ότι σε αυτό το χειριστήριο παιχνιδιών υπάρχουν τέσσερα έγχρωμα κουμπιά και κάτω από αυτά ένα μικρό joystick.

Όλα τα κουμπιά θεωρούνται ψηφιακές συσκευές εισόδου. Αυτό συμβαίνει επειδή έχουν μόνο δύο καταστάσεις - «πατημένο» ή «μη πατημένο». Εάν ένα σήμα, ένα κομμάτι δεδομένων ή μια φυσική συσκευή μπορεί να έχει μόνο έναν καθορισμένο αριθμό καταστάσεων, είναι ψηφιακό. Οι καταστάσεις μπορούν να είναι ο,τιδήποτε: on/off, 0/1, Αληθής/Ψευδής, κλπ.

Το joystick, από την άλλη πλευρά, είναι μια συσκευή αναλογικής εισόδου, επειδή μπορεί να έχει σχεδόν άπειρο εύρος καταστάσεων. Μπορείς να το σπρώξεις προς τα εμπρός και αυτό μπορεί να κάνει τον χαρακτήρα που ελέγχεις να ταξιδέψει με τη μέγιστη ταχύτητα. Μετακίνησε το joystick προς τα πίσω για λίγο και ο χαρακτήρας θα επιβραδυνθεί. Μετακίνησέ το πίσω λίγο περισσότερο και θα επιβραδύνει ακόμη πιο πολύ. Θεωρητικά δεν υπάρχει μικρότερο ποσό με το οποίο μπορεί να μετακινηθεί το joystick. Τα αναλογικά δεδομένα, σήματα και συσκευές μπορούν να έχουν μεγάλο εύρος καταστάσεων. Για παράδειγμα, ο χαρακτήρας του παιχνιδιού σου μπορεί να ταξιδέψει με οποιαδήποτε ταχύτητα μεταξύ της μέγιστης ταχύτητάς του και της ακινησίας.
